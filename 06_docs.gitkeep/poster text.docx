Môj projekt sa zameriava na prionové správanie α-synukleínu,
proteínu, ktorý je kľúčový pri Parkinsonovej chorobe.

Za normálnych podmienok pomáha α-synukleín v neurónoch prenášať signál,
ale keď sa začne nesprávne skladať, vytvára fibrily podobne ako prióny.
Toto správanie nazývame prion-like, pretože sa patologická forma vie prenášať medzi molekulami.

Cieľom môjho projektu je zistiť, prečo sa práve α-synukleín správa prionovo,
zatiaľ čo jeho príbuzné proteíny β a γ-synukleín nie,
a do akej miery sa jeho vlastnosti podobajú priónovému proteínu PrP.

Najskôr získam sekvencie α-, β-, γ-synukleínu a PrP z databázy UniProt.
Pomocou nástrojov PLAAC, IUPred2A, SEG a ProtScale
budem predikovať prion-like oblasti, neštruktúrovanosť,
nízku sekvenčnú komplexitu a hydrofóbnosť.
Tieto vlastnosti následne porovnám medzi proteínmi pomocou MMseqs2 a Clustal Omega,
a ich podobnosť zobrazím v dot plotoch a heatmapách,
aby som zistila, kde sa tieto vlastnosti prekrývajú — najmä v oblasti NAC domény,
ktorá pravdepodobne tvorí jadro agregácie.

Nakoniec plánujem použiť AlphaFold2,
aby som modelovala 3D štruktúru α-synukleínu
a jeho mutácií A30P, E46K a A53T, ktoré môžu ovplyvňovať jeho stabilitu a agregáciu.

Cieľom je ukázať, že α-synukleín má špecifickú kombináciu
sekvenčných a štrukturálnych vlastností,
ktoré vysvetľujú jeho prion-like správanie
a odlišujú ho od ostatných členov synukleínovej rodiny a od PrP.“
